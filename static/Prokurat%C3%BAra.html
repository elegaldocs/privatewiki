<!doctype html>
<html>
<head>
<meta http-equiv="Content-Type" content="text/html;charset=utf-8" />
<meta name="generator" content="TiddlyWiki" />
<meta name="tiddlywiki-version" content="5.2.3" />
<meta name="viewport" content="width=device-width, initial-scale=1.0" />
<meta name="apple-mobile-web-app-capable" content="yes" />
<meta name="apple-mobile-web-app-status-bar-style" content="black-translucent" />
<meta name="mobile-web-app-capable" content="yes"/>
<meta name="format-detection" content="telephone=no">
<link id="faviconLink" rel="shortcut icon" href="favicon.ico">
<link rel="stylesheet" href="static.css">
<title>O Prokuratúre: Demo wiki — Slovenskej republiky</title>
</head>
<body class="tc-body">

<section class="tc-story-river tc-static-story-river">
<p><div class="tc-tiddler-frame tc-tiddler-view-frame tc-tiddler-exists  tc-tagged-TableOfContents" data-tags="TableOfContents" data-tiddler-title="Prokuratúra" role="article"><div class="tc-tiddler-title"><div class="tc-titlebar"><span class="tc-tiddler-controls"><button aria-label="zatvoriť" class="tc-btn-invisible tc-btn-%24%3A%2Fcore%2Fui%2FButtons%2Fclose" title="Zatvor tento tiddler"></button></span><span><h2 class="tc-title">Prokuratúra</h2></span></div><div class="tc-tiddler-info tc-popup-handle tc-reveal" hidden="true"></div></div><div class=" tc-reveal" hidden="true"></div><div class=" tc-reveal"><div class="tc-subtitle"><a class="tc-tiddlylink tc-tiddlylink-missing" href=".html"></a> 17.11.2022 o 19:25</div></div><div class=" tc-reveal"><div class="tc-tags-wrapper"><span class="tc-tag-list-item" data-tag-title="TableOfContents"><span aria-expanded="false" class="tc-tag-label tc-btn-invisible" draggable="true" style="background-color:;
fill:#333333;
color:#333333;">TableOfContents</span><span class="tc-drop-down tc-reveal" hidden="true"></span></span></div></div><div class="tc-tiddler-body tc-reveal"><h2 class="">Postavenie prokuratúry</h2><p>Ústava Slovenskej republiky konštituuje v článkoch 149 až 151 prokuratúru ako univerzálny orgán ochrany práva, ktorý koná vo verejnom záujme.</p><p>Prokuratúra je samostatná hierarchicky usporiadaná jednotná sústava štátnych orgánov na čele s generálnym prokurátorom. </p><p>V rámci tejto hierarchicky usporiadanej sústavy štátnych orgánov pôsobia prokurátori vo vzťahoch podriadenosti a nadriadenosti. </p><p>Hierarchické usporiadanie prokuratúry je nevyhnutným predpokladom pre jednotné uplatňovanie zákonov a ostatných všeobecne záväzných právnych predpisov a pre jednotné uplatňovanie trestnej politiky.
Nezávislosť súdov a sudcov nevyhnutne vedie k ich nejednotnému rozhodovaniu. Musí preto existovať odborný orgán, ktorý síce nemôže zmeniť rozhodnutie súdu, ale môže dosiahnuť, aby rozhodnutie súdu preskúmal súd vyššieho stupňa, a to aj v takých prípadoch, keď obžalovaný v trestnom konaní alebo účastník konania (najmä v tzv. nesporovom konaní a v správnom konaní) na tom nemá záujem.
 </p><h2 class="">Pôsobnosť prokuratúry</h2><p>Prokuratúra chráni práva a zákonom chránené záujmy fyzických osôb, právnických osôb a štátu.</p><p>Je povinná vo verejnom záujme vykonávať opatrenia:</p><ul><li>na predchádzanie porušovania zákonnosti,</li><li>na zistenie a odstránenie porušenia zákonnosti,</li><li>na obnovu porušených práv a vyvodenie zodpovednosti za ich porušenie.</li><li>Pri výkone svojej pôsobnosti je prokuratúra povinná využívať všetky zákonné prostriedky tak, aby sa bez akýchkoľvek vplyvov zabezpečila dôsledná, účinná a rýchla ochrana práv a zákonom chránených záujmov fyzických osôb, právnických osôb a štátu.</li></ul><p>Ústava SR neobmedzuje pôsobnosť prokuratúry len na presadzovanie záujmov štátu, či na pôsobnosť v trestnej oblasti. Na druhej strane jej však nedáva mocenské oprávnenia. Prokurátor nemá oprávnenie zasahovať do základných ľudských práv a slobôd, tzn. že nerozhoduje o:</p><ul><li>vzatí do väzby,</li><li>porušení tajomstva prepravovaných správ,</li><li>vykonaní domovej prehliadky,</li><li>inom narušení domovej slobody.</li></ul></div>

</div></p>
</section>
</body>
</html>

