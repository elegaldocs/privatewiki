<!doctype html>
<html>
<head>
<meta http-equiv="Content-Type" content="text/html;charset=utf-8" />
<meta name="generator" content="TiddlyWiki" />
<meta name="tiddlywiki-version" content="5.2.3" />
<meta name="viewport" content="width=device-width, initial-scale=1.0" />
<meta name="apple-mobile-web-app-capable" content="yes" />
<meta name="apple-mobile-web-app-status-bar-style" content="black-translucent" />
<meta name="mobile-web-app-capable" content="yes"/>
<meta name="format-detection" content="telephone=no">
<link id="faviconLink" rel="shortcut icon" href="favicon.ico">
<link rel="stylesheet" href="static.css">
<title>O Rade: Demo wiki — Slovenskej republiky</title>
</head>
<body class="tc-body">

<section class="tc-story-river tc-static-story-river">
<p><div class="tc-tiddler-frame tc-tiddler-view-frame tc-tiddler-exists  tc-tagged-TableOfContents tc-tagged-Prokurat%C3%BAra" data-tags="TableOfContents Prokuratúra" data-tiddler-title="Rada prokurátorov Slovenskej republiky" role="article"><div class="tc-tiddler-title"><div class="tc-titlebar"><span class="tc-tiddler-controls"><button aria-label="zatvoriť" class="tc-btn-invisible tc-btn-%24%3A%2Fcore%2Fui%2FButtons%2Fclose" title="Zatvor tento tiddler"></button></span><span><h2 class="tc-title">Rada prokurátorov Slovenskej republiky</h2></span></div><div class="tc-tiddler-info tc-popup-handle tc-reveal" hidden="true"></div></div><div class=" tc-reveal" hidden="true"></div><div class=" tc-reveal"><div class="tc-subtitle"><a class="tc-tiddlylink tc-tiddlylink-missing" href=".html"></a> 19.11.2022 o 09:54</div></div><div class=" tc-reveal"><div class="tc-tags-wrapper"><span class="tc-tag-list-item" data-tag-title="Prokuratúra"><span aria-expanded="false" class="tc-tag-label tc-btn-invisible" draggable="true" style="background-color:;
fill:#333333;
color:#333333;">Prokuratúra</span><span class="tc-drop-down tc-reveal" hidden="true"></span></span><span class="tc-tag-list-item" data-tag-title="TableOfContents"><span aria-expanded="false" class="tc-tag-label tc-btn-invisible" draggable="true" style="background-color:;
fill:#333333;
color:#333333;">TableOfContents</span><span class="tc-drop-down tc-reveal" hidden="true"></span></span></div></div><div class="tc-tiddler-body tc-reveal"><h1 class="">Pôsobnosť a kompetencie Rady prokurátorov Slovenskej republiky</h1><p>Samosprávu prokurátorov upravuje zákon č.154/2001 Z. z. o prokurátoroch a právnych čakateľoch prokuratúry, v znení neskorších predpisov.</p><p>Predstaviteľom samosprávy prokurátorov je </p><ul><li>zhromaždenie prokurátorov generálnej prokuratúry a prokurátorská rada generálnej prokuratúry, </li><li>zhromaždenie prokurátorov krajskej prokuratúry a prokurátorská rada krajskej prokuratúry,</li><li>rada prokurátorov.</li></ul><p>Prokurátorská rada sa skladá z nepárneho počtu členov, najviac však z 11 členov. Volí ju príslušné zhromaždenie prokurátorov tajným hlasovaním z prokurátorov, ktorí tvoria zhromaždenie prokurátorov. Predsedu a podpredsedu prokurátorskej rady si členovia prokurátorskej rady volia tajným hlasovaním spomedzi seba. Funkčné obdobie členov prokurátorskej rady je päťročné.</p><p>Radu prokurátorov tvoria predsedovia prokurátorských rád. Predsedu a podpredsedu rady prokurátorov volia členovia  tajným hlasovaním spomedzi seba.</p><h2 class="">Pôsobnosť</h2><p>Zhromaždenia prokurátorov sú v rámci svojej územnej pôsobnosti najvyšším orgánom samosprávy prokurátorov.</p><p>Prokurátorské rady sú v rámci svojej územnej pôsobnosti najvyšším výkonným orgánom samosprávy prokurátorov, úlohou ktorých je iniciatívne zabezpečovať a chrániť práva a oprávnené záujmy prokurátorov. Pri plnení úloh, ktoré im zveruje zákon, reprezentujú záujmy prokurátorov v ich územnej pôsobnosti.</p><p>Rada prokurátorov je najvyšším výkonným orgánom samosprávy prokurátorov s celoštátnou pôsobnosťou, úlohou ktorého je iniciatívne zabezpečovať a chrániť práva a oprávnené záujmy prokurátorov a koordinovať činnosť prokurátorských rád. Pri plnení úloh, ktoré im zveruje zákon, reprezentujú záujmy prokurátorov. Sídlom rady prokurátorov je sídlo generálnej prokuratúry.</p><p>Orgány samosprávy prokurátorov postupujú samostatne pri zabezpečovaní a ochrane práv a oprávnených záujmov prokurátorov a samostatne zabezpečujú týmto zákonom vymedzený okruh záležitostí prokurátorov, v ktorých mene konajú a ktorých reprezentujú. Pri plnení svojich úloh musia odmietnuť akýkoľvek nátlak, vplyv alebo žiadosť, ktoré by mohli ohroziť podstatu a zmysel zriadenia orgánov samosprávy prokurátorov. </p><p>Orgány samosprávy prokurátorov sa môžu podieľať aj na ochrane práv a oprávnených záujmov zamestnancov prokuratúry.</p><h2 class="">Oprávnenia</h2><p>Rada prokurátorov:</p><p>koordinuje činnosť prokurátorských rád,  
vyjadruje sa k návrhu rozpočtu prokuratúry a k plánu hlavných úloh prokuratúry na kalendárny rok,
zaujíma stanoviská k návrhom zákonov, ktoré súvisia s pôsobnosťou, organizáciou a plnením úloh prokuratúry.
  </p><p>Rada prokurátorov ďalej      </p><ul><li>udeľuje súhlas k dočasnému prideleniu prokurátora na inú prokuratúru (§ 9 ods. 2), </li><li>schvaľuje zásady funkčného postupu prokurátorov (§ 10 ods. 5), </li><li>vytvára databázu kandidátov na členov výberovej komisie (§ 7a, 21a a 238), </li><li>vyjadruje sa k vymenovaniu prokurátora do funkcie vedúceho prokurátora (§ 19 ods. 1 a § 21a ods. 5 a 7) a k jeho odvolaniu z tejto funkcie (§ 23 ods. 1) a udeľuje alebo odmieta súhlas na vymenovanie prokurátora do funkcie v Úrade špeciálnej prokuratúry ( § 24a) a k jeho odvolaniu z tejto funkcie [§ 24d ods. 1 písm. c)], </li><li>navrhuje členov skúšobných komisií (§ 251), </li><li>vyjadruje sa k iným veciam ustanoveným  zákonom č. 154/2001 Z. z. o  prokurátoroch a právnych čakateľoch prokuratúry v znení neskorších predpisov alebo ak ju o to požiada generálny prokurátor alebo prokurátorská rada.</li></ul></div>

</div></p>
</section>
</body>
</html>

